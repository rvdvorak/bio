# Od toxické psychózy k pozici technického ředitele

# Dětství

## Příchod na svět

Československá porodní realita v roce 1986 byla plně v duchu tehdejšího režimu. Lékař byl ve zcela dominantním postavení vůči matce, která byla řemeny přikurtovaná ke třmenům porodního lůžka ve fixní poloze bez předchozí přípravy a bez možnosti jakkoliv ovlivnit průběh porodu. Invazivní zákroky byly rutinní, komunikace lékařů direktivní, psychická podpora nulová, přítomnost blízké osoby zakázaná. Dítě bylo odebráno matce okamžitě po porodu a další kontakt byl striktně omezený na kojení v pevně stanovených intervalech až do propuštění z porodnice.

## Zlomená noha

Na dětském oddělení okresní nemocnice v roce 1988 byla striktní separace dětí od rodičů standardem. Návštěvy nebyly možné, režim byl rigidní, zdravotní sestry přepracované, léčba čistě fyziologická. Psychosociální potřeby dětských pacientů nikdo neřešil. Dvouleté dítě s nohou v sádře strávilo týden v imobilizaci a sociální izolaci.

## Jesle

Mateřská dovolená v 80. letech trvala pouze 26-37 týdnů. Státní politika od matek po porodu vyžadovala co nejdřívější návrat do zaměstnání. V jeslích byly děti ve věku od 6 měsíců do 3 let. Prostředí bylo klinické, režim byl uniformní a přísně strukturovaný, individuální potřeby dětí byly ignorovány. To vedlo k jejich citové deprivaci a vysoké nemocnosti. Po necelém měsíci bylo moje umístění v jeslích na doporučení dětské lékařky ukončeno.

## Rozvod

Manželství mých rodičů ztroskotalo a v roce 1989, když mi byly 3 roky, skončilo rozvodem. Následující vývoj rodinných poměrů byl stejně živelný, jako společenský vývoj v tehdejším Československu. Matčina rodová linie převzala vládu, zatímco otcova ustoupila do pozadí. V mém životě nastal chaos.
